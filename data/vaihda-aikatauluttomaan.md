---
path: '/vaihda-aikatauluttomaan'
title: 'Kurssin vaihto aikatauluttomaan versioon'
hidden: true
information_page: true
---

<notice>HUOMAATHAN, että aikatauluttomalta kurssilta EI VOI HAKEA yliopiston opinto-oikeutta.</notice>

Tämä ohje on suunnattu ensisijaisesti heille, jotka ole ehtineet tehdä aikataulutetun kurssin tehtäviä osien määräaikojen puitteissa. Jos siis olet tehtävien kanssa aikataulussa, sinun ei kannata vaihtaa aikatauluttomalle versiolle kurssista.

## Kannattaa pysyä aikataulullisessa versiossa

Aikataulullisella kurssilla on monia etuja verrattuna aikatauluttomaan kurssiin. Ohjelmointitehtävien lataaminen vaatii vain 25% edellisen osan ohjelmointitehtävien pisteistä, kun taas aikatauluttomalla kurssilla raja on 90%. Sama raja koskee myös verkkotentteihin osallistumista, joiden kautta saat opintosuoritukset kursseista Ohjelmoinnin perusteet ja Ohjelmoinnin jatkokurssi. Joudut siis tekemään huomattavasti enemmän työtä aikatauluttomalla kurssilla. Tämä työnmäärä tosin jakaantuu sitten pidemmälle aikavälille.

Lisäksi kurssiarvostelu perustuu aikatauluttomalla kurssilla pelkästään verkkotenttiin, kun taas aikataulullisella kurssilla arvostelussa otetaan huomioon myös tehtäväpisteet. Sinun täytyy siis pärjätä huomattavasti paremmin aikatauluttoman kurssin kokeessa saadaksesi saman arvosanan, kun koepisteitä ei voi kompensoida tehtävillä. Lisätietoa tästä löytyy sivupalkin osiosta Arvostelu ja kokeet.

Aikatauluttomassa kurssissa on riskinä, että kurssi jää kesken, kun ei ole aikarajoja motivoimassa tehtävien tekoa. Lisähyötynä on myös se, että kurssin tukikanava on aktiivisempi aikataulutetun kurssin aikana, kun kurssilla on enemmän kanssaopiskelijoita.

Luultavasti tärkein etu aikataulullisessa kurssissa on, että vain aikataulutetulta kurssilta voi hakea opinto-oikeutta Helsingin yliopiston tietojenkäsittelytieteen osastolle. Lisätietoja tästä löytyy sivupalkin osiosta "Mahdollisuus opinto-oikeuteen". **HUOM!** Kesän aikataulutetulta kurssilta ei voi saada opinto-oikeutta.

On siis järkevää jatkaa aikataulullisella kurssilla niin kauan, kun ehdit tehdä tehtävät aikarajojen puitteissa.

## Miksi tehtäväpalautukseni pitää siirtää?

Jotta voit jatkaa ohjelmointitehtäviä aikatauluttomalla kurssilla siitä mihin jäit aikataulullisella, tehtäväpalautuksesi pitää siirtää aikatauluttomalle kurssille. Ohjelmointitehtäviä voi ladata NetBeansissa vasta, kun on saanut tietyn osuuden edellisen osan ohjelmointitehtävien pisteistä. Tehtäväpalautusten siirto antaa sinulle aikatauluttomalle kurssille ne tehtäväpisteet, jotka sait aikataululliselta kurssilta.

HUOM! Aikatauluttomalla kurssilla on eri pisterajavaatimus sille, että voi ladata seuraavan osan tehtäviä. Aikataulullisella kurssilla voi ladata seuraavan osan tehtävät, kun on saanut vähintään 25% edellisen osan ohjelmointitehtävien pisteistä. Aikatauluttomalla kurssilla tämä pisteraja on 90% edellisen osan pisteistä. Saatat siis joutua tekemään lisää ohjelmointitehtäviä edellisistä osista, ennen kuin saat ladattua sen osan tehtävät, jonka parissa työskentelit aikataulullisellla kurssilla.

## Miten siirrän tehtäväpalautukseni?

<notice>HUOMAATHAN, että aikatauluttomalta kurssilta EI VOI HAKEA yliopiston opinto-oikeutta.</notice>

Mikäli haluat siirtyä aikatauluttomalle kurssille, lue seuraavat ohjeet huolellisesti:

1) Varmistu siitä että haluat tehdä siirtymisen nyt: Voit siirtää pisteesi VAIN KERRAN. Jos siis olet vielä mukana aikataulutetulla kurssilla, et halua siirtää pisteitäsi nyt. Tee siirto vasta, kun olet jäänyt aikataulusta jälkeen.

2) Jos aloitit kurssin osasta 1, mene sivulle [https://tmc.mooc.fi/org/mooc/courses/396/migrate\_to\_other\_course/425](https://tmc.mooc.fi/org/mooc/courses/396/migrate_to_other_course/425)

    Jos aloitit kurssin osasta 8, mene sivulle [https://tmc.mooc.fi/org/mooc/courses/434/migrate\_to\_other\_course/435](https://tmc.mooc.fi/org/mooc/courses/434/migrate_to_other_course/435)

    Jos aloitit kesän kurssin osasta 1, mene sivulle [https://tmc.mooc.fi/org/mooc/courses/474/migrate\_to\_other\_course/425](https://tmc.mooc.fi/org/mooc/courses/474/migrate_to_other_course/425)

    Jos aloitit kesän kurssin osasta 8, mene sivulle [https://tmc.mooc.fi/org/mooc/courses/487/migrate\_to\_other\_course/435](https://tmc.mooc.fi/org/mooc/courses/487/migrate_to_other_course/435)

3) Lue HUOLELLA sivun ohje.

4) Vahinkojen välttämiseksi sinun tulee täyttää sivulla olevat kentät.

5) Kenttään "... from where. .." tulee laittaa sen kurssin tunnus, jolta siirrettävät pisteet tulevat.

    Jos aloitit kurssin osasta 1, tähän kenttään tulee laittaa ```mooc-2020-ohjelmointi```

    Jos aloitit kurssin osasta 8, tähän kenttään tulee laittaa ```mooc-2020-mooc-vain-jatkokurssi```

    Jos aloitit kesän kurssin osasta 1, tähän kenttään tulee laittaa ```mooc-2020-ohjelmointi-kesa```

    Jos aloitit kesän kurssin osasta 8, tähän kenttään tulee laittaa ```mooc-2020-mooc-vain-jatkokurssi-kesa```

6) Kenttään "... where to ..." tulee laittaa sen kurssin tunnus, jolle pisteet siirretään.

    Jos aloitit kurssin osasta 1 (koskee myös kesän kurssia), tähän kenttään tulee laittaa ```mooc-2020-ohjelmointi-nodl```

    Jos aloitit kurssin osasta 8 (koskee myös kesän kurssia), tähän kenttään tulee laittaa ```mooc-2020-mooc-vain-jatkokurssi-nodl```

7) Luettuasi vielä kerran sivun yläreunan tekstit, valitse ruutu "I've read..."

8) Klikkaa "Migrate all my work".

9) Odota kunnes sivu päivittyy. Pisteiden siirtymisessä voi kestää useita minuutteja. Lomakkeen uudelleenlähettäminen ei nopeuta prosessia. Mikäli saat virheen "Gateway time out", odota vähintään 15 minuuttia ja mene uudelleen kohdan kaksi sivulle.

10) Kun siirto valmistuu, valitse tmc.mooc.fi:n yläpalkista oma profiilisi painamalla omaa käyttäjänimeäsi. Sivun pitäisi näyttää samat pisteet sekä siirron lähtö- että kohdekurssille. Vanhan kurssin pisteet siis eivät poistu, vaan ne ainoastaan kopioidaan uudelle kurssille. Mikäli olet jo saanut aiemmin pisteitä aikatauluttomalta kurssilta, ne EIVÄT poistu.

11) Suosittelemme että suljet aikataulullisen kurssin tehtävät NetBeansista. Tämä onnistuu valitsemalla tehtäväpohjat vasemman reunan sivupalkista, klikkaamalla sitä hiiren toissijaisella painikkeella ja valitsemalla "close". Tämä ei poista tehtäviä lopullisesti, vaan voit tarvittaessa vielä tarkastella niitä uudelleen. Sulkemista suositellaan, koska aikatauluttoman ja -taulullisen kurssin tehtävillä on tismalleen samat nimet. Tämän vuoksi on helppoa vahingossa tehdä väärän kurssin tehtäviä.

12) Vaihda Netbeansin TMC-asetuksista kurssiksi aikatauluton versio. TMC-asetuksiin pääsee käsiksi painamalla NetBeansin ylävalikosta "TMC", ja avautuvasta listasta "Settings".

    Jos aloitit kurssin osasta 1 (koskee myös kesän kurssia), vaihda kurssiksi "Ohjelmoinnin MOOC 2020 (aikatauluton)"

    Jos aloitit kurssin osasta 8 (koskee myös kesän kurssia), vaihda kurssiksi "Ohjelmoinnin MOOC 2020 -- Aloitan osasta 8 (aikatauluton)"

13) Lataa NetBeansin tarjoamat uudet tehtäväpohjat. Netbeans saattaa tässä yhteydessä ladata tyhjiä tehtäväpohjia myös jo aiemmin tekemillesi aikatauluttoman kurssin tehtäville. Tarkista TMC-profiilistasi (http://tmc.mooc.fi/participants/me), mitkä tehtävät voit jättää huomiotta. Jos NetBeans ei tarjoa uusia tehtäväpohjia, paina NetBeansin yläpalkin TMC-valikosta "Download/update exercises".

14) Lopuksi kirjaudu kurssimateriaalissa ulos ja uudestaan sisään, jotta materiaalissa olevat pistevisualisaatiot päivittyvät.

15) Mikäli kohtaat ongelmia, ota rohkeasti yhteyttä sähköpostitse osoitteeseen mailto:mooc@cs.helsinki.fi.

<notice>HUOMAATHAN, että aikatauluttomalta kurssilta EI VOI HAKEA yliopiston opinto-oikeutta.</notice>
